1. Набрати текст за допомогою текстового редактора Word (шрифт Times New Roman, 14, 1,25 - інтервал, абзац - 1,25)

Північна Америка материк контрастів. На заході, через весь материк з півночі на південь тягнеться ланцюг гірської системи Кордильєри з найвищою точкою над рівнем моря г. Мак-Кінлі (6194 м) це дуже крута двохголова гора (складається із двох вершин), названа на честь 25 президента США Уільяма Мак-Кінлі. Її ще називають «Велика гора». У центрі материка знаходяться Великі рівнини, які колись були вкриті степами, а тепер розорані, з полями пшениці й кукурудзи. На сході їх змінюють старі невисокі гори Аппалачі із вершиною Мітчел (2037 м). Найнижчою точкою над рівнем моря є Долина смерті, яка знаходиться на 86 м нижче рівня моря.

Найдовшою річкою є Міссісіпі із притокою Міссурі. Найбільшим озером за площею є озеро Верхнє.

На відміну від материків тропічних широт Північна Америка має більш розчленовану берегову лінію: тут багато островів, півостровів, заток і проток. Біля північних та східних берегів материка розміщені острови материкового походження. Один із них - найбільший острів у світі Гренландія, що датською мовою «гренланд» - зелена земля, тоді як поверхня острова вкрита товстим шаром льоду. Острів одержав таку назву від вікінгів, що відкривали його у 10 столітті, влітку на південному краї острова зеленіють луки. У холодні води Північного Льодовитого океану занурюються острови Канадського Арктичного архіпелагу. Вони лежать усього в тисячі км. від Північного полюса. Ці острови виникли після відступу давнього льодовика, який утворив вузькі протоки, що відокремлюють острови від материка Гудзонова протока та від Гренландії Девісова протока. Біля східного берега Північної Америки знаходиться острів Ньюфаундленд.

На південний схід від материка гірляндою оточують Карибське море дві групи островів: Малі Антильські та Великі Антильські (Куба, Гаїті, Ямайка, Пуерто-Ріко). Більшість із них має вулканічне походження.

Береги материка мають багато зручних бухт та глибоких заток. Найбільшими серед них є: на півночі - Гудзонова затока, на півдні - Мексиканська, на північному заході - затока Аляска, на південному заході Каліфорнійська затока. Сильно порізані береги Північної Америки утворюють численні півострови. На північному сході Лабрадор, що з португальської перекладається як «землероб», на південному сході - Флорида (з іспанської означає «квітучий») та Юкатан (з мови індіанців перекладається «не розумію» саме так вони відповіли на запитання європейців, як називається ця земля), Каліфорнія - на південному заході, Аляска на північному заході.

2. За допомогою онлайн-перекладача перекласти текст на:
• Англійську мову;

• Іспанську мову;

• Німецьку мову

3. Первинний текст та всі переклади зберегти в одному файлі під назвою Завдання №1_Прізвище (здобувача освіти)
